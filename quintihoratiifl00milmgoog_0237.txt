214 HORATII SATIRARUM

Cerritus suit? an commotae crimine mentis

Absolves hominem, et sceleris damnabis eundern,

Ex more imponens cognata vocabula rebus?
Libertinus erat, qui circum compita siccus

Lautis mane senex manibus currebat: et, Unum,
Quid? tam magnum? addens, unum me surpite morti,
Dis etenim facile est, orabat ; sanus utrisque
Auribus atque oculis; mentem, uisi litigiosus,
Exciperet dominus, cum venderet Hoc quoque volgus
Chrysippus ponit fecunda in gente Meneni.

Juppiter, ingentes qui das adimisque dolores,

Mater ait pueri menses jam quinque cubantis,
Frigida si puerum quartana reliquerit, illo

Mane die, quo tu indicis jejunia, nudus

In Tiberi stabit. Casus medicusve levarit

Aegrum ex praecipiti, mater delira necabit

ln gelida fixum ripa, febrimque reducet.

Quone malo mentem concussa? timore deorum. ’
Haec mihi Stertinius, sapientum octavus, amico
Arma dedit, posthac ne compellarer inultus.

Dixerit insanum qui me, totidem audiet, atque
Respicere ignoto discet pendentia tergo. ι
Stoice, post damnum sic vendas omnia pluris:

Qua me stultitia (quoniam non est genus unum)
insanire putas? ego nam videor mihi sanus

Quid? caput abscissum manibus cum portat Agave
Gnati infelicis, sibi tum furiosa videtur?

Stultum me fateor (liceat concedere veris)

Atque etiam insanum ; tantum hoc edissere, quo me
Aegrotare putes animi vitio? Accipe ; primum
Aedificas ; hoc est, longos imitaris, ab imo

Ad summum totus moduli bipedalis ; et idem
Corpore majorem rides Turbonis in armis '

Spiritum et incessum: qui ridiculus minus illo?

An quodcunque facit Maecenas, te quoque verum est,
Tantum dissimilem, et tanto certare minorem? ³¹ 3

 

