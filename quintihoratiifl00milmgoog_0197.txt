174 uonnun summum

Quidam ait, ignoras te? an ut ignotum dare nobis
Verba putas? Egomet mi ignosco, Maenius inquit.
Stultus et improbus hic amor est, dignusque notari.
Cum tua pervideas oculis mala lippus inunctiS,

Cur in amicorum vitiis tam cernis acutum,

Quam aut aquila aut serpens Epidaurius? At tibi contra
Evenit, inquirant vitia ut tua rursus et illi.
Iracundior est paullo, minus aptus acutis

Naribus horum hominum? rideri possit, eo quod
Rusticius tonso toga defluit, et male laxus

ln pede calceus haeret. At est bonus, ut melior vir
Non alius quisquam ; at tibi amicus ; at ingenium ingens
Inculto latet hoc sub corpore. Denique te ipsum
Concute, num qua tibi vitiorum inseverit olim
Natura, aut etiam consuetudo mala ; namque
Neglectis urenda filix innascitur agris.

¹Illuc praevertamur, amatorem quod amicae

Turpia decipiunt caecum vitia, aut etiam ipsa haec
Delectant, veluti Balbinum polypus Hagnae.
Vellem in amicitia sic erraremuS, et isti

Errori nomen virtus posuisset honestum.

At pater ut gnati, sic nos debemus, amici

Si quod sit vitium, non fastidire : strabonem
Appellat paetum pater, et pullum, male parvus

Si cui filius est, ut abortivus fuit olim

Sisyphus ; hunc varum, distortis cruribus3 illum
Balbutit scaurum, pravis fultum male talis,

Parcius hic vivit: frugi dicatur. Ineptus

Et jactantior hic paullo est: concinnus amicis
Postulat ut videatur. At est truculentior, atque
Plus aequo liber: simplex sortisque habeatur:
Caldior est: acres inter numeretur. Opinor,

Haec res et jungit, junctos et servat amicos.

At nos virtutes ipsas invertimus, atque
Sincerum cupimus vas incrustare. Probus quis
Nobiscum vivit; multum demissus homo ; illi 57

 

