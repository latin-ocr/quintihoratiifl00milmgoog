LIBER 111. CARMEN XXV. 107

Vincunt aequora navitae ;

Magnum pauperies opprobrium jubet
Quidvis et iacere et pati,

Virtutisque viam deserit arduae·

Vel nos in Capitolium,

Qua clamor vocat et turba faventium,
Vel nos in mare proximum

Gemmas et lapides aurum et inutile,

Summi materiem mali,

Mittamus‚ scelerum si bene poenitet.
Eradenda cupidinis

Pravi sunt elementa, et tenerae nimis

Mentes asperioribus

F ormandae studiis. Nescit equo rudis
Haerere ingenuus puer,

Venarique timet: ludere doctior

Seu Graeco jubeas troch0,
Seu malis vetita legibus alea:
Cum perjura patris fides
⁷ Consortem socium fallat et hospitem,

Indignoque pecuniam

Heredi properet. Scilicet improbae
Crescunt divitiae ; tamen

Curtae nescio quid semper abest re'r'·

CARMEN XXV.
nn nnccuun.

QUO me, Bacche, rapis tui

Plenum i quae nemora aut quos agor in specus,
Velox mente nova! quibus

Antris egregii Caesaris audiar

 

