Ans roraret. 2'91

Aut nimium teneris juvenentur versibus unquam ; ’
Aut immunda crepent ignominiosaque dicta:
Offenduntur enim quibus est equus et pater, et res ;
N ec, si quid fricti ciceris probat et nucis emptor,
Aequis accipiunt animis, donantve corona.

Syllaba longa brevi subjecta vocatur iambus,

¹ Pes citus ; unde etiam trimetris accrescere jussit
Nomen iambeis, curn senos redderet ictus,

Primus ad extremum similis sibi. Non ita pridem,
Tardior ut paullo graviorque veniret ad aures, ·
Spondeos stabiles in jura patema recepit

χ Commodus et patiens ; non ut de sede secunda
Cederet aut quarta socialiter: hic et in Acci
Nobilibus trimetris apparet raruS, et Enni

In scenam missos cum magno pondere versus,

Aut operae celeris nimium curaque carentis,

Aut ignoratae premit artis crimine turpi.

Non quivis videt immodulata poemata judex ;

Et data Romanis venia est indigna poetis.
idcircone vager scribamque licenter? An omnes
Visuros peccata putem mea, tutus et intra

Spem veniae cautus? Vitavi denique culpam,
Non laudem merui. Vos exemplaria Graeca
Nocturna versate manu, versate diurna.

At vestri proavi Plautinos et numeros et
Laudavere sales ; nimium patienter utrumque,

Ne dicam stulte, mirati ; si modo ego et vos
Scimus inurbanum lepido seponere dicto,
Legitimumque sonum digitis callemus et aure.
Ignotum tragicae genus invenisse Camenae
Dicitur, et plaustris vexisse poemata Thespis,

Δ Quae canerent agerentque peruncti faecibus ora.

Post hund personae pallaeque repertor honestae
Aeschylus et modicis instravit pulpita tignis,

Et docuit magnumque loqui, nitique cothurno.
Successit vetus his comoedia, non sine multa ,ει

 

