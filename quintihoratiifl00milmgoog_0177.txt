154 Homru aionon

illiterati num minus nervi rigent?
Minusve languet fascinum?

Quod ut superbo provoces ab inguine,
Ore adlaborandum est tibi.

CARMEN ΙΧ.
An Maronitarum

QUANDO repostum Caecubum ad festas dapes,
Ι Victore laetus Caesare,
Tecum sub alta (sic Jovi gratum) domo,

Beate Maecenas, bibam,

Sonante mixtum tibiis carmen lyra,
Hac Dorium, illis barbarum?

Ut nuper, actus cum freto Neptunius
Dux fugit, ustis navibus,

Minatus Urbi vincla, quae detraxerat
Servis amicus perfidis.

Romanus, eheu i (posteri negabitis)
Emancipatus feminae,

Fert vallum et arma miles, et spadonibus
Servire rugosis potest ;

Interque signa turpe militaria
Sol adspicit conopium.

At hoc frementes verterunt bis mille equos
Galli, canentes Caesarem ;

Hostiliumque navium portu latent
Puppes sinistrorsum citae.

Io Triumphe, tu moraris aureos
Currus, et intactas boves?

Io Triumphe, nec Jugurthino parem
Bello reportasti ducem,

Neque Africanum, cui super Karthaginem
Virtus sepulchrum condidit.

Terra marique victus hostis punico
Lugubre mutavit sagum.

 

