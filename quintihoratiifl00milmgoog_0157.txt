134

HORATII CARMINUM

CARMEN XII.
nn vrncmwn.

JAM Veris comites, quae mare temperant,

Impellunt animae lintea Thraciae:

Jam nec prata rigent, nec fluvii strepunt
Hiberna nive turgidi.

Nidum ponit, Ityn flebiliter gemens,

Infelix avis, et Cecropiae domus

Aeternum opprobium, quod male barbaras
Regum est ulta libidines

Dicunt in tenero gramine pinguium

Custodes ovium carmina fistula,

Delectantque deum, cui pecus et nigri
Colles Arcadiae placent.

Adduxere sitim tempora, Virgili:
Sed pressum Calibus ducere Liberum

Ι Si gestis, juvenum nobilium cliens,

N ardo vina merebere.

Nardi parvus onyx eliciet cadum,

Qui nunc Sulpiciis accubat horreis,

Spes donare novas largus, amaraque
Curatum eluere efficax.

Ad quaesi properas gaudia, cum tua

Velox merce veni: non ego te meis

Immunem meditor tingere poculis,
Plena dives ut in domo.

Verum pone moras, et studium lucri;

Nigrorumque mernor, dum licet, ignium

Misce stultitiam consiliis brevem:
Dulce est desipere in loco.

 

