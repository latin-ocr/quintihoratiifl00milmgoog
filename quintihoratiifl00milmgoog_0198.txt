LIBER Ι. SATIRA 111. 175

Tardo cognomen pingui damus. Hic fugit omnes
Insidias, nullique malo latus obdit apertum ι
(Cum genus hoc inter vitae versetur, ubi acris
Invidia, atque vigent ubi crimina) pro bene sano ¹
Ac non incauto fictum astutumque vocamus.
Simplicior quis et est, qualem me saepe libenter
Obtulerim tibi, Maecenas, ut sorte legentem

Aut tacitum impellat quovis sermone molestus:
Communi sensu plane caret, inquimus. Eheu
Quam temere in nosmet legem sancimus iniquam!
Nam vitiis nemo sine nascitur ; optimus ille est,
Qui minimis urgetur. Amicus dulcis, ut aequum est,
Cum mea compenset vitiis bona, pluribus hisce
(Si modo plura mihi bona sunt) inclinet, amari

Si volet: hac lege in trutina ponetur eadem.

Qui, ne tuberibus propriis offendat amicum,
Postulat, ignoscet verrucis illius· Aequum est,
Peccatis veniam poscentem reddere rursus.
Denique, quatenus excidi penitus vitium irae,
Cetera item nequeunt stultis haerentia, cur non
Ponderibus modulisque suis ratio utitur, ac res
Ut quaeque est, ita suppliciis delicta coercet?

Si quis eum servum, patinam qui tollere jussus
Semesos pisces tepidumque ligurierit jus,

ln cruce suffigat, Labeone insanior inter

Sanos dicatur. Quanto hoc furiosius atque
Majus peccatum est! Paullum deliquit amicus 3

(Quod nisi concedas, habeare insuavis, acerbus)
Odisti et fugis, ut Rusonem debitor aeris,

Qui, nisi, cum tristes misero venere Kalendae,
Mercedem aut nummos unde unde extricat, amaras
Porrecto jugulo historias, captivus ut, audit.
Comminxit lectum potus, mensave catillum

Euandri manibus tritum dejecit ; ob hanc rem,
Aut positum ante mea quia pullum in parte catini
Sustulit esuriens, minus hoc jucundus amicus 93

 

