LIBER ll. SATIRA V. 221

Penelopam facilis potiori trade. Putasne,
Perduci poterit tam frugi tamque pudica,

Quam nequiere proci· recto depellere cursu?
Venit enim magnum donandi parca juventus,
Nec tantum veneris quantum studiosa culinae ;
Sic tibi Penelope frugi est: quae si semel uno
De sene gustarit tecum partita lucellum,

Ut canis, a corio nunquam absterrebitur uncto.
Me sene, quod dicam, factum est Anus improba Tbebis
Ex testamento sic est elata: cadaver

Unctum oleo largo nudis humeris tulit heres ;
Scilicet elabi si posset mortua ; credo,

Quod nimium institerat viventi. Cautus adito ;
Neu desis operae, neve immoderatus abundes
Difficilem et morosum offendet garrulus ; ultro
Non etiam sileas. Davus sis comicus, atque
Stes capite obstipo, multum similis metuenti.
Obsequio grassare ; mone, si increbruit aura,
Cautus uti velet carum caput ; extrahe turba
Oppositis humeris 3 aurem substringe loquaci.
Importunus amat laudari ; donec Ohe jam!

Ad caelum manibus sublatis, dixerit, urge et
Crescentem tumidis infla sermonibus utrem.
Cum te servitio longo curaque levarit,

Et certum vigilans, Quartae esto partis Ulixes,
Audieris, heres: Ergo nunc Dama sodalis
Nusquam est? unde mihi tam sortem, tamque fidelem?
Sparge subinde 3 et, si paullum potes, illacrimare. Est
Gaudia prodentem voltum celare. Sepulcrum
Permissum arbitrio sine sordibus exstrue: funus
Egregie factum laudet vicinia. Si quis

Forte coheredum senior male tussiet, huic tu
Dic, ex parte tua, seu fundi sive domus sit

Emptor, gaudentem nummo te addicere. Sed me
Imperiosa trahit Proserpina: vive valeque. „0

 

