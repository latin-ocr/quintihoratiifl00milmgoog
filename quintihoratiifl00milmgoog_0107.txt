HORATII CARMINUM

, Adfixa delubris, et arma
Militibus sine caede, dixit,

Derepta vidi ; vidi ego civium
Retorta tergo brachia libero,
Portasque non clausas et arva
Marte coli populata nostro.

Auro repensus scilicet acrior
Miles redibit. Flagitio additis
Damnum. Neque amissos colores
Lana refert medicata luco 3

N ec vera virtus, curn semel excidit,
Curat reponi deterioribus.
Si pugnat extricata densis
Cerva plagis, en't ille fortis,

Qui perfidis se credidit hostibus ;
Et Marte Poenos proteret altero,
Qui lora restrictis lacertis
Sensit iners, timuitque mortem.

Hic, unde vitam sumeret, inscius,
Pacem duello miscuit. Ο pudor!
0 magna Karthag0, probrosis

Altior Italiae ruinis !

Fertur pudicae conjugis osculum,
Parvosque natos, ut capitis minor,
Ab se removisse, et virilem
Torvus humi posuisse voltum ;'

Donec labantes consilio Patres
Firmaret auctor nunquam alias dato,
Interque maerentes amicos
Egregius properaret exsul

Atqui sciebat quae sibi barbarus
Tortor pararet : non aliter tamen

 

