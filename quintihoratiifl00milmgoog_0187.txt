164

HORATII EPODON LIBER.

Neque in sepulchris pauperum prudens anus
Nouendiales dissipare pulveres.

Tibi hospitale pectus, et purae manus,
Tuusque venter Pactumeius, et tuo

Cruore rubros obstetrix pannos lavit,
Utcunque fortis exsilis puerpera„

RESPONSIO.

Quid obseratis auribus fundis preces?
Non saxa nudis surdiora navitis
Neptunus alto tundit hibernus salo,
Inultus ut tu riseris Cotyttia

Volgata, sacrum liberi Cupidinis?

Et Esquilini pontifex venefici

Impune ut Urbem nomine impleris meo?
Quid proderat ditasse Pelignas anus,
Velociusve miscuisse toxicum?

Sed tardiora fata te votis manent.
Ingrata misero vita ducenda est in hoc,

¹ Novis ut usque suppetas laboribus.
Optat quietum Pelopis infidi pater,
Egensbenignae Tantalus semper dapis ; ⁶
Optat Prometheus obligatus aliti ;
Optat supremo collocare Sisyphus

In monte saxum ; sed vetant leges Jovis.
Voles modo altis desilire turribus,

Mode ense pectus Norico recludere;
Frustraque vincla gutturi nectes tuo,
Fastidiosa tristis aegrimonia.

Vectabor humeris tuuc ego inimicis eques,
Meaeque terra cedet insolentiae.

An, quae movere cereas imagines,

Ut ipse nosti curiosus, et polo

Deripere Lunam vocibus possim meis,
Possim crematos excitare mortuos,
Desiderique temperare pocula;

Plorem artis in te nil agentis exitum?

 

