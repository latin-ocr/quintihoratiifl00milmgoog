traua. cnnuuu xvir. 163

¹ Unxere matres Iliae addictum feris

Alitibus atque canibus homicidam Hectorem, ’

Postquam relictis moenibus rex procidit

Heu pervicacis l ad pedes Achillei.

Setosa duris exuere pellibus

Laboriosi remiges Ulixei,

Volente Circe, membra; tunc mens et sonus

Relapsus atque notus in voltus honor. ·

Dedi satis superque poenarum tibi,

Amata nautis multum et institoribus

Fugit juventas, et verecundus color

Reliquit ossa pelle amicta lurida ;

Tuis capillus albus est odoribus ;

Nullum ab labore me reclinat otium:

Urget diem nox, et dies noctem, neque est

Levare tenta spiritu praecordia.

Ergo negatum vincor ut credam miser,

Sabella pectus increpare carmina,

Caputque Marsa dissilire nenia

Quid amplius vis? Ο mare l o terra! ardeo,

Quantum neque atro delibutus Hercules
Nessi cruore, nec Sicana fervida

⁶ Furens in Aetna flamma Tu, donec cinis

Injuriosis aridus ventis ferar,

Cales venenis officina Colchicis.

Quae finis? aut quod me manet stipendium?

Effare: jussas cum fide poenas luam,

Paratus expiare, seu poposceris

Centum juvencos, sive mendaci lyra

Voles sonari: tu pudica, tu proba,

Perambulabis astra sidus aureum.

Infamis Helenae Castor offensus vicem,

Fraterque magni Castoris, victi prece,

Adempta vati reddidere lumina.

Et tu (potes nam) solve me dementia,

0 nec paternis obsoleta sordibus,

 

