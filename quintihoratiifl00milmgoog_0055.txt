HORATII CARMINUM

Quodsi Threicio blandius Orpheo

Auditam moderere arboribus fidem;

Non vanae redeat sanguis imagini,
Quam virga semel horrida,

Non lenis precibus fata recludere, ’

Nigro compulerit Mercurius gregi.

Durum! sed levius fit patientia
'Quidquid corrigere est nefas.

CARMEN XXV.
nn nvnrnn.

. PARCIUS junctas quatiunt fenestras

Ictibus crebris juvenes protervi,

N ec tibi somnos adimunt, amatque
Janua limen,

Quae prius multum facilis movebat
Cardines. Audis minus et minus jam,
“Me tuo longas pereunte noctes,
Lydia, dormis ?’'

Invicem moechos anus arrogantes

Flebis in solo levis angiportu,

Thracio bacchante magis sub inter·
lunia vento ;

Cum tibi flagrans amor, et libido,

Quae solet matres furiare equorum,

Saeviet circa jecur ulcerosum ;
Non sine questu,

Laeta quod pubes hedera virente

Gaudeat pulla magis atque myrto ;

Aridas frondes Hiemis sodali
Dedicet Hebro.

 

