HORATH CARMINUM

CARMEN XVl.

AD MAECENATEM.

luctussn Danaen turris aenea,

Robustaeque sores, et vigilum canum

Tristes excubiae munierant satis
Nocturnis ab adulteris; '

Si non Acrisium, virginis abditae

Custodem pavidum, Juppiter et Venus

Risissent; fore enim tutum iter et patens
Converso in pretium Deo.

Aurum per medios ire satellites,

Et perrumpere amat saxa, potentius

lctu suhnineo. Concidit auguris
Argivi domus ob lucrum

Demersa exitio. Diffiditurbium ,

Portas vir Macedo, et subruit aemulos

Reges muneribus. Munera navium
Saevos illaqueant duces.

Crescentem sequitur cura pecuniam,

Majorumque fames. Jure perhorrui

Late conspicuum tollere verticem,
Maecenas, equitum decus.

Quanto quisque sibi plura negaverit,

Ab Dis plura leret Nil cupientium

Nudus castra peto, et transfuga divitum
Partes linquere gestio, Ι

contemptae dominus splendidior re'1',

Quam si quidquid arat impiger Apulus

Occultare meis dicerer horreis,
Magnas inter opes inops. .

 

