124

HORATII CARMINUM

Non Hydra secto corpore firmior
Vinci dolentem crevit in Herculem,
Monstrumve submisere Colchi

Majus, Echioniaeve Thebae.

Merses profundo, pulchrior exiet:
Luctere, multa proruet integrum
Cum laude victorem, geretque
Proelia conjugibus loquenda.

Karthagini jam non ego nuntios
Mittam superbos. Occidit, occidit
Spes omnis, et fortuna nostri
Nominis, Hasdrubale interempto.

Nil Claudiae non perficient manus,
Quas et benigno numine Juppiter
Defendit, et curae sagaces
¹ Expediunt per acuta belli.

CARMEN V.

AD AUGUSTUM.

D1vls orte bonis, optime Romulae

Custos gentis, abes jam nimium diu;

Maturum reditum pollicitus patrum
Sancto concilio redi.

Lucem redde tuae, dux bone, patriae 3
Instar veris enim voltus ubi tuus
Affulsit populo, gratior it dies,

Et soles melius nitent.

Ut mater juvenem, quem Notus invido
Flatu Carpathii trans maris aequora

 

