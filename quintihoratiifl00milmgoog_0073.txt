HORATII CARMINUM

Redditum Cyri solio Phraaten,

Dissidens plebi, numero beatorum

Eximit Virtus, populumque falsis
Dedocet uti

Vocibus ; regnum et diadema tutum

Deferens uni propriamque laurum,

Quisquis ingentes oculo inretorto
Spectat acervos.

CARMEN ΙΙΙ.

ΑΙ) DELLIUM.

AEQUAM memento rebus in arduis

Servare mentem, non secus inbonis
Ab insolenti temperatam
Laetitia, moriture Delli,

Seu maestus omni tempore vixeris,

Seu te in remoto gramine per dies
Festos reclinatum bearis
interiore nota Falerni ;

Quo pinus ingens albaque populus
Umbram hospitalem consociare amant

Ramis? Quid obliquo laborat

Lympha fugax trepidare rivo?

Huc vina et unguenta et nimium breves
Flores amoenae serre jube rosae,
Dum res et aetas et Sororum
Fila trium patiuntur atra.

Cedes coemptis, saltibus et domo,
Villaque flavus quam Tiberis lavit 3
Cedes; et exstructis in altum

Divitiis potietur heres

 

