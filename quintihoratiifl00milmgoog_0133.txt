110

HORATII CARMINUM

'Sis licet felix ubicunque mavis,

Et mernor nostri, Galatea, vivas:

Teque nec laevus vetet ire picus,
Nec vaga cornix.

Sed vides, quanto trepidet tumultu

Pronus Orion. Ego quid sit ater

Hadriae, novi, sinus, et quid albus
Peccet Iapyx.

Hostium uxores puerique caecos

Sentiant motus orientis Austri et

Aequoris nigri fremitum et trementes
Verbere ripas.

Sic et Europe niveum doloso

Credidit tauro latus, et scatentem

Beluis pontum mediasque fraudes
Palluit audax.

Nuper in pratis studiosa florum, et

Debitae Nymphis opifex coronae,

Nocte sublustri nihil astra praeter
Vidit et undas.

Quae simul centum tetigit potentem ·ºê
Oppidis Creten: Pater, o relictum
Filiae nornen pietasque, dixit,

Victa surore!

Unde? quo veni? Levis una mors est

Virginum culpae. Vigilansne ploro

Turpe commissum? an vitiis carentem
Ludit imago

Vana, quae porta fugiens eburna

Somnium ducit? meliusne fluctus

Ire per longos fuit, an recentes
Carpere flores?

 

