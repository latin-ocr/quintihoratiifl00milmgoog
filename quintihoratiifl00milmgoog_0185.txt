162 “ nonum nponou

Germinat et nunquam fallentis termes olivae, -
Suamque pulla ficus ornat arborem,

Mella cava manant ex ilice, montibus altis
Levis crepante lympha desilit pede.

Illic injussae veniunt ad mulctra capellae,
Refertque tenta grex amicus ubera3

Nec vespertinus circumgemit ursus ovile,
Neque intumescit alta viperis humus:

Pluraque felices mirabimur ; ut neque largis
Aquosus Eurus arva radat imbribuS,

Pinguia nec siccis urantur semina glebis,
Utrumque rege temperante caelitum.

Non huc Argoo contendit remige pinus,
Neque impudica Colchis intulit¹ pedem, -

Non huc Sidonii torserunt cornua nautae,
Laboriosa nec cohors Ulixei.

Nulla nocent pecori contagia, nullius astri
Gregem aestuosa torret impotentia.

Juppiter illa piae secrevit litora genti,
Ut inquinavit aere tempus aureum :
Aere, dehinc ferro duravit secula ; quorum
Piis secunda, vate me, datur suga.

CARMEN XVII. ¹
An cumomni.

JAM jam efficaci do manus scientiae
Supplex, et oro regna per Proserpinae,
Per et Dianae non movenda numina,
Per atque libros carminum valentium
Refixa caelo devocare sidera,

Canidia, parce vocibus tandem sacriS,
Citumque retro solve, solve, turbinem.
Movit nepotem Telephus Neretum,

In quem superbus ordinarat agmina
Mysorum, et in quem tela acuta torserat.

 

