LIBER 11. SATIRA 111. 211

Fertur, et hoc moriens pueris dixisse vocatis

Ad lectum: Postquam te talos, Aule, nucesque
Ferre sinu laxo, donare et ludere vidi ;

Te, Tiberi, numerare, cavis abscondere tristem:
Extimui ne vos ageret vesania discors ;

Tu Nomentanum, tu ne sequerere Cicutam.

Quare per Divos oratus uterque Penates,

Tu cave ne minuas ; tu, ne majus facias id

Quod satis esse putat pater, et natura coercet.
Praeterea ne vos titillet gloria, jure

Jurando obstringam ambo : uter aedilis fueritve
Vestrum praetor, is intestabilis et sacer esto.

In cicere atque laba bona tu perdasque lupinis,
Latus ut in Circo spatiere et aeneus ut stes,
Nudus agris, nudus nummis, insane, paternis?
Scilicet ut plausus, quos lert Agrippa, feras tu,
Astuta ingenuum volpes imitata leonem?

Ne quis humasse velit Ajacem, Atrida, vetas cur?
Rex sum. Nil ultra quaero plebeius. Et aequam
Rem imperito ; ac si cui videor non justus, inulto
Dicere, quod sentit, permitto. Maxime regum,
Di tibi dent capta classem deducere Troja i

Ergo consulere et mox respondere licebit?
Consule. Cur Ajax heros ab Achille secundus
Putescit, toties servatis clarus Achivis,

Gaudeat ut populus Priami Priamusque inhumat0,
Per quem tot juvenes patrio caruere sepulcro?
Mille ovium insanus morti dedit, inclitum Ulixen
Et Menelaum una mecum se occidere clamans.
Tu cum pro vitula statuis dulcem Aulide natam
Ante aras, spargisque mola caput, improbe, salsa,
Rectum animi servas? Quorsum? Insanus quid enim Ajax
Fecit curn stravit ferro pecus? abstinuit vim
Uxore et gnato ; mala multa precatus Atridis,
Non ille aut Teucrum, aut ipsum violavit Ulixen.
Verum ego, ut haerentes adverso litore naves 205

 

