246 noman aprsromxun

Respondet. Neget ille mihi? Negat improbus, et te
Negligit aut horret„ Volteium mane Philippus
Vilia vendentem tunicato scruta popello

Occupat, et salvere jubet prior, Ille Philippo
Excusare laborem et mercenaria vincla,

Quod non mane domum venisset ; denique quod non
Providisset eum. Sic ignovisse putato

Me tibi, si coenas hodie mecum. Ut libet. Ergo
Post nonam venies 3 nunc i, rem strenuus auge.

Ut ventum ad coenam est ; dicenda tacenda locutus,
Tandem dormitum dimittitur. Hic, ubi saepe
Occultum visus decurrere piscis ad hamum,

Mane cliens et jam certus conviva, jubetur

Rura suburbana indictis comes ire Latinis.
Impositus manniS, arvum caelumque Sabinum

Non cessat laudare. Videt ridetque Philippus:

Et sibi dum requiem, dum risus undique quaerit,
Dum septem donat sestertia, mutua septem
Promittit, persuadet uti mercetur agellum.

Mereatur : ne te longis ambagibus ultra

Quam satis est morer 3 ex nitido fit rusticuS, atque
Sulcos et vineta crepat mera, praeparat ulmos,
lmmoritur studiis, et amore senescit habendi.

Verum ubi oves furto, ‘morbo periere capellae,

Spem mentita seges, bos est enectus arando ;
Offensus damnis, media de nocte caballum

Arripit, iratusque Philippi tendit ad aedes.

Quem simul adspexit scabrum intonsumque Philippus,
DuruS, ait, Voltei, nimis attentusque videris

Esse mihi. Pol, me miserum, patrone, vocares,

Si velles, inquit, verum mihi ponere nornen.

Quod te per Genium dextramque deosque Penates
Obsecro et obtestor, vitae me redde priori.

Qui semel adspexit quantum dimissa petitis
Praestent, mature redeat, repetatque relicta.

Metiri se quemque suo modulo ac pede, verum est.

 

