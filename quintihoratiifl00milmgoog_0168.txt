niara cannen 11. 145

Forumque vitat, et superba civium
Potentiorum limina
Ergo aut adulta vitium propagine
Altas maritat populos,
Aut in reducta valle mugientium
Prospectat errantes greges 3
Inutilesque falce ramos amputans,
Feliciores inserit ;
Aut pressa puris mella condit amphoris,
Aut tondet infirmas oves ;
Vel, cum decorum mitibus pomis caput
Auctumnus agris extulit,
Ut gaudet insitiva decerpens pyra, ⁶
Certantem et uvam purpurae,
Qua muneretur te, Priape, etto, pater
Silvane, tutor finium !
Libet jacere modo sub antiqua ilice,
Modo in tenaci gramine.
κ Labuntur altis interim ripis aquae,
- Queruntur in silvis aves,
Fontesque lymphis obstrepunt manantibus,
Somnos quod invitet leves.
At cum tonantis annus hibernus Jovis
Imbres nivesque comparat,
Aut trudit acres hinc et hinc multa cane
Apros in obstantes plagas ;
Aut amite levi rara tendit retia,
Turdis edacibus dolos ;
Pavidumque leporem, et advenam laqueo gruem,
Jucunda captat praemia.
Quis non malarum, quas arnor curas habet,
Haec inter obliviscitur?
Quod si pudica mulier in partem juvet
Domum atque dulces liberos,
(Sabina qualis, aut perusta solibus
Pemicis uxor Apuli)

L

 

