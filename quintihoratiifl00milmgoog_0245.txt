222 HORATII SATIRARUM

SATIRA VI.

Hoc erat in votis ε modus agri non ita magnuS,
Hortus ubi, et tecto vicinus jugis aquae lons,

Et paullum silvae superbis foret. Auctius atque
Di melius fecere. Bene est: nil amplius oro,

Maia nate, nisi ut propria haec mihi munera faxis.
Si neque majorem feci ratione mala rem,

Nec sum facturus vitio culpave minorem ;

Si veneror stultus nihil horum: O si angulus ille
Proximus accedat, qui nunc denormat agellum l

O si urnam argenti sors quae mihi monstret, ut illi,
Thesauro invento qui mercenarius agrum

Illum ipsum mercatus aravit, dives amico

Hercule! Si, quod adest, gratum juvat, hac prece te oro:
Pingue pecus domino facias et cetera praeter
Ingenium ; utque soles, custos mihi maximus adsis.
Ergo ubi me in montes et in arcem ex urbe removi,
(Quid prius illustrem satiris musaque pedestri Β)
Nec mala me ambitio perdit nec plumbeus Auster
Auctumnusque gravis, Libitinae quaestus acerbae.
Matutine pater, seu Jane libentius audis,

Unde homines operum primos vitaeque labores
instituunt, (sic Dis placitum) tu carniinis esto
Principium. Romae sponsorem me rapis. Eia,
Ne prior officio quisquam respondeat, urge.

Sive Aquilo radit terras seu bruma nivalem
Interiore diem gyro trahit, ire necesse est.
Postmodo, quod mi obsit, clare certumque locuto,
Luctandum in turba, et facienda injuria tardis.
Quidvis insane? et quas res agis? Improbus urget
lratis precibus ; tu pulses omne quod obstat,

Ad Maecenatem memori si mente recurras.

Hoc juvat, et melli est, non mentiar. At simul atras
Ventum est Esquilias, aliena negotia centum 33

 

