108

HORATlI CARMINUM

Aeternum meditaris decus
, Stellis inserere et consilio Jovis l
Dicam insigne, recens, adhuc
Indictum ore alio. N on secus in jugis

Exsomnis stupet Euias

Hebrum prospiciens et nive candidam
Thracen ac pede barbaro

Lustratam Rhodopen, ut mihi devio

Ripas et vacuum nemus

Mirari libet. Ο Naiadum potens
Baccharumque valentium

Proceras manibus vertere fraxinos

Nil parvum aut humili mod0,

Nil mortale loquar. Dulce periculum est,
Ο Lenaee! sequi deum
cingentem viridi tempora pampino.

CARMEN XXVI.
no munnam.

Vixi puellis nuper idoneus,
Et militavi non sine gloria3
Nunc arma defunctumque bello
Barbiton hic paries habebit,

Laevum marinae qui Veneris latus
Custodit. Hic, hic ponite lucida
Funalia et vectes et arcus
Oppositis loribus minaces.

Ο quae beatam, diva, tenes Cyprum et

, Memphin carentem Sithonia nive,

Regina, sublimi flagello
Tange Chloen semel arrogantem.

 

