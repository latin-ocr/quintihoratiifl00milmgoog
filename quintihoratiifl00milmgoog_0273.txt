250 HORATII EPISTOLARUM

Haec tibi dictabam post sanum putre. Vacunae,
Excepto quod non simul esses, cetera laetus. 50

EPISTOLA XI.
no eustanum.

Qum tibi visa Chios, Bullati‚ notaque Lesbos?
Quid concinna Samos? quid Croesi regia Sardis?
Smyrna quid, et Colophon? majora minorane fama?
Cunctane prae Campo et Tiberino flumine sordent?
An venit in votum Attalicis ex urbibus una?

An Lebedum laudas, odio maris atque viarum?
Scia, Lebedus quid sit ; Gabiis desertior atque
Fidenis vicus ; tamen illic vivere vellem,

’ Oblitusque meorum, obliviscendus et illis,

Neptunum procul e terra spectare furentem.

Sed neque qui Capua Romam petit, imbre lutoque
AdspersuS, volet in caupona vivere; nec qui
Frigus collegit, furnos et balnea laudat,

Ut fortunatam plene praestantia vitam ;

Nec, si te validus jactaverit Auster in alto,
Idcirco navem trans Aegaeum mare vendas.
Incolumi Rhodos et Mytilene pulchra facit, quod
Paenula solstitio, campestre nivalibus auris,

Per brumam Tiberis, Sextili mense caminus.
Dum licet, ac voltum servat Fortuna benignum,
Romae laudetur Samos, et Chios, et Rhodos absens
Tu quamcunque Deus tibi fortunaverit horam,

⁴ ‘¹ Grata sume manu ; neu dulcia differ in annum ;

Ut, quocunque loco fueris, vixisse libenter
Te dicas: nam si ratio et prudentia curas,
Non locus effusi late maris arbiter, aufert ;
Caelum, non animum mutant qui trans mare currunt.
Strenua nos exercet inertia: navibus atque
Quadrigis petimus bene vivere. Quod petis, hic est;
Est Ulubris, animus si te non delicit aequus. 30

 

