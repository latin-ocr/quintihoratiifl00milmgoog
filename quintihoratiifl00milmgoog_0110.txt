uranu 111. cunum< vrr. 87

CARMEN Vll.

AD ASTERIEN.

QUID fles, Asterie, quem tibi candidi
Primo restituent vere Favonii,
Thyna merce beatum,
Constantis juvenem fide

Gygen? Ille Notis actus ad Oricum
Post insana Caprae sidera, frigidas
Noctes non sine multis
insomnis lacrimis agit.

Atqui sollicitae nuntius hospitae,
Suspirare Chloen, et miseram tuis
Dicens ignibus uri,
Tentat mille yat'er modis.

Ut Proetum mulier perfida credulum
Falsis impulerit criminibus nimis
Casto Bellerophonti
Maturare necem refert

Narrat paene datum Pelea Tartaro,
Magnessam Hippolyten dum fugit abstinens Í¾
Et peccare docentes
Fallax historiasÎ‡ movet,

Frustra: nam scopulis surdior icari
Voces audit adhuc integer. At, tibi
Ne vicinus Enipeus
Plus justo placeat, caveÍ¾

Quamvis non alius flectere equum sciens
Aeque conspicitur gramine Martio,
Nec quisquam citus aeque
Tusco denatat alveo.

 

