mssa 11. sxrrax 11. 203

Donec vos auctor docuit praetorius Ergo

Si quis nunc mergos suaves edixerit assos,

Parebit pravi docilis Romana juventus.

Sordidus a tenui victu distabit, Ofello

Judice: nam frustra vitium vitaveris illud,

Si te alio pravum detorseris. Avidienus,

Cui Canis ex vero dictum cognomen adhaeret, ἱ
Quinquennes oleas est, et silvestria coma;

Ac, nisi mutatum, parcit defundere vinum ; et
Cujus odorem olei nequeas perferre (licebit

Ille repotia, natales aliosve dierum

Festos albatus celebret) comu ipse bilibri

Caulibus instillat, veteris non parcus aceti.

Quali igitur victu sapiens utetur? ethorum

Utrum imitabitur? Hac urget lupus, hac canis, aiunt.
Mundus erit, qui non offendat sordibus atque

ln neutram partem cultus miser. Hic neque servis,
Albuti senis exemplo, dum munia didit,

Saevus erit ; nec sic ut simplex Naevius unctam ἵ
Convivis praebebit aquam: vitiumhoc quoque magnum.
Accipe nunc, victus tenuis quae quantaque secum
Afferat. Imprimis valeas bene; nam, variae res
Ut noceant homini, credas, memor illius escae,
Quae simplex olim tibi sederit: at simul assis
Miscueris elixa, simul conchylia turdis,

Dulcia se in bilem vertent, stomachoque tumultum
Lenta seret pituita. Vides, ut pallidus omnis
Coena desurgat dubia? Quin corpus onustum
Hestemis vitiis animum quoque praegravat una,
Atque affigit humo divinae particulam aurae.

Alter, ubi dicto citius curata sopori

Membra dedit, vegetus praescripta ad munia surgit.
Hic tamen ad melius poterit transcurrere quondam,
Sive diem festum rediens advexerit annus,

Seu recreare volet tenuatum corpus ; ubique
Accedent anni, et tractari mollius aetas

 

