LIBER 1v. CARMEN V. 125

Cunctantem spatio longius annuo
Dulci distinet a domo,

Votis ominibusque et precibus vocat,
Curvo nec faciem litore dimovet:
Sic desideriis icta fidelibus

Quaerit patria Caesarem.

Tutus bos etenim rura perambulat ;

Nutrit rura Ceres almaque Faustitas ;

Pacatum volitant per mare navitae 3
Culpari metuit Fides ;

Nullis polluitur casta domus stupris ;
Mos et lex maculosum edomuit nefas 3
' Laudamur simili prole puerperae ;
Culpam poena premit comes.

Quis Parthum paveat? quis gelidum Scythen?
Quis Germania quos horrida parturit
Fetus incolumi Caesare? quis ferae

Bellum curet Hiberiae?

Condit quisque diem collibus in suis,

Et vitem viduas ducit ad arbores ;

Hinc ad vina redit laetuS, et alteris
Te mensis adhibet deum:

Te multa prece, te prosequitur mero

Defuso pateris, et Laribus tuum

Miscet numen, uti Graecia Castoris
Et magni memor Herculis.

Longas o utinam, dux bone, ferias
Praestes Hesperiae l dicimus integro
Sicci mane die, dicimus uvidi,

Cum Sol Oceano subest.

 

