¹ LIBER 11. EPISTOLA ll. 275

Munera, quae multa dantis cum laude tulerunt,
Dilecti tibi Virgilius Variusque poetae:

Nec magis expressi voltus per aenea signa,

Quam per vatis opus mores animique virorum
Clarorum apparent. Nec sermones ego mallem
Repentes per humum, quam res componere gestas
Terrarumque situs et flumina dicere, et arces
Montibus impositas, et barbara regna, tuisque
Auspiciis totum confecta duella per orbem,
Claustraque custodem pacis cohibentia Janum,

Et formidatam Parthis, te principe, Romam,

Si, quantum cuperem, possem quoque: sed neque parvum
Carmen majestas recipit tua; nec meus audet
Rem tentare pudor, quam vires serre recusent.
Sedulitas autem stulte, quem diligit, urget ;
Praecipue cum se numeris commendat et arte:
Discit enim citius, meminitque libentius illud
Quod quis deridet, quam quod probat et veneratur.

Nil moror officium quod me gravat: ac neque ficto

ln pej'us voltu proponi cereus usquam,

Nec prave factis decorari versibus opto:

Ne rubeam pingui donatus munere, et una

Cum scriptore meo capsa porrectus aperta,

Deferar in vicum vendentem thus et odores

Et piper, et quidquid chartis amicitur ineptis. 270

EPISTOLA' ΙΙ.
ΑΙ) Jumuu suouuu.

Horta, bono claroque fidelis amice Neroni,
Si quis sorte velit puerum tibi vendere natum
Tibure vel Gabiis, et tecum sic agat; Hic et
Candidus, et talos a vertice pulcher ad imos,
Fiet eritque tuus nummorum milibus octo,
Vema ministeriis ad nutus aptus heriles 3

 

