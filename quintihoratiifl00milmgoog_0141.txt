118

HORATII CARMINUM

Tempestivius in domum

Paulli, purpureis ales oloribuS,
Comissabere Maximi,

Si torrere jecur quaeris idoneum:

Namque et nobilis et decens

Et pro sollicitis non tacitus reis,
Et centum puer artium

Late signa feret militiae tuae.

Et, quandoque potentior

Largis muneribus riserit aemuli,
Albanos prope te lacus

Ponet marmoream sub trabe citrea.

Illic plurima naribus

Duces thura, lyraeque et Berecyntiae
Delectabere tibiae

Mixtis carminibus non sine fistula:

lllic bis pueri die

Numen cum teneris virginibus tuum
Laudantes‚ pede candido

In morem Salium ter quatient humum.

Me nec femina, nec puer

Jam, nec spes animi credula mutui,
Nec certare juvat mero,

N ec vincire novis tempora floribus.

Sed cur, heu, Ligurine, cur

Manat rara meas lacrima per genas?
Cur facunda parum decoro

Inter verba cadit lingua silentio?

Nocturnis ego somniis

Jam captum teneo ; jam volucrem sequor ⁴.
Te per gramina Martii

Campi, te per aquas, dure, volubiles.

 

