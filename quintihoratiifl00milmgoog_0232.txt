LIBER 11. SATIRA lll. 209

Et quidquid volet. Hoc, veluti virtute paratum,
Speravit magnae laudi fore. Quid simile isti
Graecus Aristippus qui servos projicere aurum
In media jussit Libya, quia tardius irent
Propter onus segnes? uter est insanior horum?

. Nil agit exemplum, litem quod lite resolvit

Si quis emat citharae, emptas comportet in unum,
Nec studio citharae nec Musae deditus ulli ;

Si scalpra et formas non sutor ; nautica vela
Aversus mercaturis: delirus et amens

Undique dicatur merito. Qui discrepat istis,

Qui nummos aurumque recondit, nescius uti
Compositis, metuensque velut contingere sacrum?
Si quis ad ingentem frumenti semper acervum .
Porrectus vigilet cum longo suste, neque illinc
Audeat esuriens dominus contingere granum,

Ac potius loliis parcus vescatur amaris:

Si, positis intus Chii veterisque Falerni

Mille cadis, nihil est, tercentum millibus, acre

Potet acetum: age, si et stramentis incubet unde-
Octoginta armos natus, cui stragula vestis,
Blattarum ac tinearum epulae, putrescat in arca:
Nimirum insanus paucis videatur eo, quod

Maxima pars hominum morbo jactatur eodem.
Filius aut etiam haec libertus ut ebibat heres,

Dis inimice senex, custodis? ne tibi desit?
Quantulum enim summae curtabit quisque dierum,
Ungere si caules oleo meliore, caputque

Coeperis impexa foedum porrigine? Quare,

Si quidvis satis est, perjuras, surripis, aufers
Undique? Tun' sanus? Populum si caedere saxis
Incipias, servosque tuos quos aere pararis,

Insanum te omnes pueri clamentque puellae:

Cum laqueo uxorem interimis, matremque veneno,
Incolumi capite es? Quid enim? Neque tu hoc lacisArgis,
Nec ferro, ut demens genitricem occidis Orestes. 133

P

 

