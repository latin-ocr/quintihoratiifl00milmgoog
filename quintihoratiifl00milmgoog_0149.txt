126

HORATII CARMINUM

CARMEN Vl.
An APOLLINEM.

DIVE, quern proles Niobea magnae

Vindicem linguae, Tityosque raptor

Sensit, et Trojae prope victor altae
Phthius Achilles,

Ceterislmajor, tibi miles impar Í¾

Filius quamvis Thetidis marinae

Dardanas turres quateret tremenda
Cuspide pugnax.

Ille, rnordaci velut icta ferro

Pinus aut impulsa cupressus Eum,
Procidit late, posuitque collum in
Pulvere Teucro.

Ille non inclusus equo Minervae

Sacra mentito, male feriatos

Troas et laetam Priami choreis
Falleret aulam:

Sed palam captis gravis (heu nefas! heu !)
Nescios fari pueros Achivis
Ureret fiammis, etiam latentem

Matris in alvo:

Ni tuis victus Venerisque gratae

Vocibus, divom pater annuisset

Rebus Aeneae potiore ductos
Alite muros.

Doctor argutae fidicen Thaliae,

Phoebe, qui Xantho lavis amne crines,

Dauniae defende decus Camenae, '
Levis Agyieu.

 

