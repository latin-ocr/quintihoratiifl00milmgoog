umen. cauum v. 149

Per liberos te, si vocata partubus
Lucina veris affuit,

Per hoc inane purpurae decus precor,
Per improbaturum haec Jovem,

Quid ut noverca me intueris aut uti
Petita ferro belua?

Ut haec trementi questus ore constitit
Insignibus raptis puer,

Impube corpus, quale posset impia
Mollire Thracum pectora,

Canidia brevibus implicata viperis
Crines et incomptum c'aput,

Jubet sepulchris caprificos erutas,
Jubet cupressus funebres,

Et uncta turpis ova ranae sanguine,
Plumamque nocturnae strigis,

Herbasque, quas Iolcus atque Hiberia
Mittit venenorum ferax,

Et ossa ab ore rapta jejunae canis,
Flammis aduri Colchicis.

At expedita Sagana per totam domum
Spargens Avernales aquas,

Horret capillis ut marinus asperis
Echinus aut currens aper.

Abacta nulla Veia conscientia,
Ligonibus duris humum

Exhauriebat, ingemens laboribus ;
Quo posset infossus puer

Longo die bis terque mutatae dapis
lnemori spectaculo ;

Cum promineret ore, quantum exstant aqua
Suspensa mento corpora:

Exsucta uti medulla, et aridum jecur
Amoris esset poculum ;

Interminato cum semel fixae cibo .
lntabuissent pupulae.

 

