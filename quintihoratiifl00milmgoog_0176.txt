 

irena. canuuu vin. 153

Non, ut superbas invidae Karthaginis
Romanus arces ureret ;

Intactus aut Britannus ut descenderet
Sacra catenatus via ;

Sed ut, secuudum vota Parthorum, sua
Urbs haec periret dextera.

Neque hic lupis mos, nec fuit leonibus
Unquam nisi in dispar feris.

Furome caecus, an rapit vis acrior?
An culpa? Responsum date.

Tacent: et albus ora pallor inficit,
Mentesque perculsae stupent.

Sic est: acerba lata Romanos agunt
Scelusque fraternae necis,

Ut immerentis fluxit in terram Remi
Sacer nepotibus cruor.

CARMEN VIII.

IN ANUM LIBIDINOSAM.

ROGARE longo putidam te seculo,
Vires quid enervet meas?

Cum sit tibi dens ater, et mgis vetus
Frontem senectus exaret;

Hietque turpis inter aridas nates
Podex, velut crudae bovis.

Sed incitat me pectus, et mammae putres,
Equina quales ubera,

Venterque mollis et femur tumentibus
Exile suris additum.

Esto beata; funus atque imagines
Ducant triumphales tuum ;

Nec sit marita, quae rotundioribus
Onusta bacis ambulet.

Quid, quod libelli Stoici inter sericos
Jacere pulvillos amant?

 

