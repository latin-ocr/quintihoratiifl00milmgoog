HORATII CARMINUM

CARMEN XXXIV.

PARCUs deorum cultor et infrequens
Insanientis dum sapientiae
Consultus err0, nunc retrorsum
Vela dare, atque iterare cursus

Cogor relictos ι namque Diespiter,
lgni corusco nubila dividens
Plerumque, per purum tonantes
Egit equos volucremque currum ;

Quo bruta telluS‚ et vaga flumina,
Quo Styx, et invisi horrida Taenari
Sedes, Atlanteusque finis
Concutitur. Valet ima summis

Mutare, et insignem attenuat deus
Obscura promens : hinc apicem rapax
Fortuna cum stridore acuto
Sustulit, hic posuisse gaudet.

CARMEN XXXV.

AD FORTUNAM.

O DivA, gratum quae regis Antium,
Praesens vel imo tollere de gradu
Mortale corpus, vel superbos
Vertere funeribus triumphos:

Te pauper ambit sollicita prece
Ruris colonus ; te dominam aequoris,
Quicunque Bithyna lacessit
Carpathium pelagus carina.

 

