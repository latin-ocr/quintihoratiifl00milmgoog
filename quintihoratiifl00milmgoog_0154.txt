trena 1v. cannen ix. 131

Nec, si quid olim lusit Anacreon,
Delevit aetas 3 spirat adhuc amor,
Vivuntque commissi calores

Aeoliae fidibus puellae.

Non sola comptos arsit adulteri
Crines, et aurum vestibus illitum
Mirata regalesque cultus
Et comites, Helene Lacaena3

Primusve Teucer tela Cydonio ·
Direxit arcu; non semel Ilios
Vexata3 non pugnavit ingens
Idomeneus Sthenelusve solus

Dicenda Musis proelia ; non ferox

Hector, vel acer Deiphobus graves
Excepit ictus pro pudicis

Conjugibus puerisque primus.

Vixere fortes ante Agamemnona
Multi ; sed omnes illacrimabiles

Urgentur ignotique longa
Nocte, carent quia vate sacr0.

Paullum sepultae distat inertiae
Celata virtus. N on ego te meis
Chartis inornatum sileb0,
Totve tuos patiar labores

Impune, Lolli, carpere lividas

Obliviones. Est animus tibi
Rerumque prudens, et secundis
Temporibus dubiisque rectus ;

Vindex avarae fraudis, et abstinens
Ducentis ad se cuncta pecuniae,
Consulque non unius anni,
Sed quoties bonus atque fidus

 

