LIBER 111. CARMEN XXIV. 105

Nec pestilentem sentiet Africum

Fecunda vitis, nec sterilem seges

Robiginem, aut dulces alumni
Pomiiero grave tempus anno.

Num quae nivali pascitur Algido -
Devota quercus inter et ilices,
Aut crescit Albanis in herbis
Victima, pontificum secures

Cervice tinget: te nihil attinet
Tentare multa caede bidentium
Parvos coronantem marino

Rore deos fragilique myrto.

Immunis aram si tetigit manus,

Non sumptuosa blandior hostia
Mollivit aversos Penates

Farre pio et saliente mica.

CARMEN XXIV.

IN AvnRos.

INTACTIS opulentior
â€™ Thesauris Arabum et divitis Indiae,
Caementis licet occupes

Tyrrhenum omne tuis et mare Apulicum,

Si figit adamantinos

Summis verticibus dira Necessitas
Clavos, non animum metu,

Non mortis laqueis expedies caput.

 

