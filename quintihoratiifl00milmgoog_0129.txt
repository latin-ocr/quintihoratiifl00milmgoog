106 nonnam cnnmuum

Campestres melius Scythae,

Quorum plaustra vagas rite trahunt domos,
Vivunt, 'et rigidi Getae,

Immetata quibus jugera liberas

Fruges et Cererem ferunt,

N ec cultura placet longior annua, κ
Defunctumque laboribus

Aequali recreat sorte vicarius.

Illic matre carentibus

Privignis mulier temperat innocens ;
Nec dotata regit virum

Conjux, nec nitido fidit adultero.

Dos est magna parentium .
Virtus et metuens alterius viri
Certo loedere castitas,
Et peccare nefas, aut pretium est mori.

Ο quisquis volet impias
Caedes et rabiem tollere civicam,
Si quaeret Pater urbium
Subscribi statuis, indomitam audeat

Refrenare licentiam,

Clarus postgenitis: quatenus (heu nefas l)
Virtutem incolumem odimus,

Sublatam ex oculis quaerimus invidi.

Quid tristes querimoniae,

Si non supplicio culpa reciditur?
Quid leges sine moribus

Vanae proficiunt, si neque fervidis

Pars inclusa caloribus

Mundi, nec Boreae finitimum latus
Durataeque solo nives

Mercatorem abigunt? horrida callidi

 

