258 nonant nnsromnuu

Semper in augenda festinat et obruitur re.

Vendere cum possis captivum, occidere noli:

Serviet utiliter: sine pascat durus aretque ;

Naviget ac mediis hiemet mercator in undis ;
Annonae prosit ; portet frumenta penusque.

Vir bonus et sapiens audebit dicere ; Pentheu,

Rector Thebarum, quid me perterre patique
Indignum coges? Adimam bona Nempe pecus, rem,
Lectos, argentum: tollas licet. ln' manicis et
Compedibus saevo te sub custode tenebo.

Ipse DeuS, simul atque volam, me solvet Opinor,
Hoc sentit, Moriar. Mors ultima linea rerum est. 79

EPISTOLA XVII.
no scnnvnm ι

QUAMVIS, Scaeva, satis per te tibi consulis, et scis
Quo tandem pacto deceat majoribus uti ;

Disce, docendus adhuc quae censet amiculus ; ut si
Caecus iter monstrare velit: tamen adspice, si quid
Et nos, quod cures proprium secisse, loquamur.

Si te grata quies et primam somnus in horam
Delectat ; si te pulvis strepitusque rotarum,

Si laedit caupona3 Ferentinum ire jubebo:

Nam neque divitibus contingunt gaudia solis ;

Nec vixit male, qui natus moriensque fefellit.

Si prodesse tuis, paulloque benignius ipsum

Te tractare voles, accedes siccus ad unctum.

Si pranderet olus patienter, regibus uti

Nollet Aristippus. Si sciret regibus uti,

Fastidiret olus, qui me notat. Utrius horum
Verba probes et facta, doce ; vel junior audi,

Cur sit Aristippi potior sententia ; namque
Mordacem Cynicum sic eludebat, ut aiunt:
Scurror ego ipse mihi, populo tu ; rectius hoc et

 

