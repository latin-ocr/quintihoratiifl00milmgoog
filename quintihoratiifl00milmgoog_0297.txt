27 4 HORATII EPISTOLARUM

Ille per extentum funem mihi posse videtur
Ire poeta, meum qui pectus inaniter angit,
Irritat, mulcet, salsis terroribus implet
Ut magus ; et modo me Thebis, modo ponit Athenis.
Verum age, ethis, qui se lectori credere malunt,
Quam spectatoris fastidia serre superbi,
Curam redde brevem, si munus Apolline dignum
Vis complere libris, et vatibus addere calcar,
Ut studio majore petant Helicona virentem.
Multa quidem nobis iacimus mala saepe po'e'tae,
(Ut vineta egomet caedam mea) cum tibi librum
Sollicito damuS, aut iesso; cum laedimur, unum
Si quis amicorum est ausus reprehendere versum ;
Cum loca jam recitata revolvimus irrevocati ;
Cum lamentamur uon apparere labores
Nostros, et tenui deducta poemata filo:
Cum speramus eo rem venturam, ut, simulatque
Carmina rescieris nos tingere, commodus ultro
ArcessaS, et egere vetes, et scribere cogas.
Sed tamen est operae pretium cognoscere, quales
Aedituos habeat belli spectata domique
Virtus, indigno non committenda poetae.
Gratus Alexandro regi Magno suit ille
Choerilus, incultis qui versibus et male natis
Rettulit acceptos, regale nomisma, Philippos.
Sed veluti tractata notam labemque remittunt
Atramenta, fere scriptores carmine foedo
Splendida lacta linunt Idem rex ille, poema
Qui tam ridiculum tam care prodigus emit,
Edicto vetuit, ne quis se, praeter Apellem,
Pingeret, aut alius Lysippo duceret aera ¹
Fortis Alexandri voltum simulantia. Quodsi

' Judicium subtile videndis artibus illud
Ad libros et ad haec Musarum dona vocares,
Boeotilm in crasso jurares aere natum.
At neque dedecorant tua de se judicia, atque „5

 

