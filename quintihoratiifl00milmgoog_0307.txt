284 Hoxxru

Scimus, et hanc veniam petimusque damusque vicissim :

Sed non ut placidis coeant immitia 3 non ut
Serpentes avibus geminentur, tigribus agni.
Inceptis gravibus plerumque et magna professis
Purpureus, late qui splendeat, unus et alter
Adsuitur pannus 3 cum lucus et ara Dianae.

Et properantis aquae per amoenos ambitus agros,
Aut flumen Rhenum, aut pluvius describitur arcus:
Sed nunc non erat his locus. Et sortasse cupressum
Scis simulare 3 quidhoc, si fractis enatat exspes
Navibus, aere dato qui pingitur? Amphora coepit
Institui ; currente rota cur urceus exit?

Denique sit quidvis, simplex dumtaxat et unum,
Maxima pars vatum, pater et juvenes patre digni,
Decipimur specie recti: brevis esse laboro,
Obscurus fio ; sectantem levia nervi

Deficiunt animique; professus grandia, turget3
Serpit humi tutus nimium timidusque procellae.
Qui variare cupit rem prodigialiter unam,
Delphinum silvis appingit, fluctibus aprum.

ln vitium ducit culpae fuga, si caret arte.
Aemilium circa ludum faber unus et ungues
Exprimet, et molles imitabitur aere capillos ;
Infelix operis summa, quia ponere totum

Nesciet. Hunc ego me, si quid componere curem,
Non magis esse velim, quam naso vivere pravo,
Spectandum nigris oeulis nigroque capillo.

Sumite materiam vestris, qui scribitis, aequam
Viribus ; et versate diu, quid ferre recusent,

Quid valeant humeri. Cui lecta potenter erit res,
Nec facundia deseret hunc, nec lucidus ordo.
Ordinis haec virtus erit et venus, aut ego fallor,

Ut jam nunc dicat jam nunc debentia dici,
Pleraque differat, et praesens in tempus omittat.
Hoc amet, hoc spernat promissi carminis auctor.
In verbis etiam tenuis cautusque serendis, 46

 

