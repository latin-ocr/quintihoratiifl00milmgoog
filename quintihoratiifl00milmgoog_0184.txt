nrum. currum xvr. 161

Impia perdemus devoti sanguinis aetas, ’
Ferisque rursus occupabitur solum.

Barbarus, heu ! cineres insistet victor, et Urbem
Eques sonante verberabit ungula ;

Quaeque carent ventis et solibuS, ossa Quirini
(Nefas videre) dissipabit insolens l

Forte quid expediat, communiter, aut melior pars,
Malis carere quaeritis laboribus.

Nulla sit hac potior sententia ; Phocaeorum
Velut profugit exsecrata civitas,

Agros atque Lares patrios, habitandaque sana
Apris reliquit et rapacibus lupis 3

Ire, pedes quocunque serent, quocunque per undas
Notus vocabit, aut protervus Africus.

Sic placet? an melius quis habet suadere? secunda
Ratem occupare quid moramur alite?

Sed juremus in haec: Simul imis saxa renarint
Vadis levata, ne redire sit nefas,

Neu conversa domum pigeat dare lintea, quando
Padus Matina laverit cacumina,

In mare seu celsus procurrerit ApenninuS,
Novaque monstra junxerit libidine

Mirus amor; juvet ut tigres subsidere cervis,
Adulteretur et columba miluo,

Credula nec ravos timeant armenta leones,
Ametque salsa levis hircus aequora

Haec, et quae poterunt reditus abscindere dulces,
Eamus omnis exsecrata civitaS,

Aut pars indocili melior grege ; mollis et exspes
Inominata perprimat cubilia.

Vos, quibus est virtus, muliebrem tollite luctum,
Etrusca praeter et volate litora.

Nos manet Oceanus circumvagos: arva, beata
Petamus arva, divites et insulas,

Reddit ubi cererem tellus inarata quotannis,
Et imputata floret usque vinea,

M

 

