urana 1. suarna ix. 191

’ Cum Sagana majore ululantem: pallor utrasque
Fecerat horrendas adspectu. Scalpere terram
Unguibus, et pullam divellere mordicus agnam
Coeperunt ; cruor in fossam confusus, ut inde
Manes elicerent, animas responsa daturas.

Lanea et effigies erat, altera cerea ; major

Lanea, quae poenis compesceret inferiorem.

Cerea suppliciter stabat, servilibus, ut quae

Jam peritura, modis. Hecaten vocat altera, saevam
Altera Tisiphonen. Serpentes atque videres .
Infernas errare canes, lunamque rubentem,

Ne soret his testis, post magna latere sepulchra.
Mentior at si quid, merdis caput inquiner albis
Corvorum ; atque in me veniat mictum atque cacatum

Julius et fragilis Pediatia surque Voranus. ·
Singula quid memorem, quo pacto alterna loquentes
Umbrae cum Sagana resonarent triste et acutum ;
thue lupi barbam variae curn dente colubrae

. Abdiderint furtim terris ; et imagine cerea
Largior arserit ignis ; et ut non testis inultus
Horruerim voces Furiarum et lacta duarum?

Nam, displosa sonat quantum vesica, pepedi

Diffissa nate ficus. At illae currere in urbem:
Canidiae dentes, altum Saganae caliendrum

Excirje, atque herbas, atque incantata lacertis
Vincula, cum magno risuque jocoque videres. 50

SATIRA IX.

ΙΒΑΜ forte via sacra, sicut meus est mos,

Nescio quid meditans nugarum ; totus in illis.
Accurrit quidam notus mihi nomine tantum,
Arreptaque manu, Quid'agis, dulcissime rerum?
Suaviter, ut nunc est, inquam, et cupio omnia quae vis.
Cum assectaretur: Num quid vis? occupo. At ille, ⁶

 

