244 uonnrn uprsrounuuu

Cui potior patria suit interdicta voluptas.

Si, Mimnermus uti censet, sine amore iocisque

Nil est jucundum, vivas in amore jocisque.

Vive, vale: si quid novisti rectius istis,

Candidus imperti 3 si non, his utere mecum. sa

EPISTOLA VII.
no Mnucuunruu.

QUINQUE dies tibi pollicitus me rure futurum,
Sextilem totum mendax desideror. Atqui

Si me vivere vis, sanum recteque valentem,
Quam mihi das aegro, dabis aegrotare timenti,
MaecenaS, veniam ; dum ficus prima calorque
Designatorem decorat lictoribus atris ;

Dum pueris omnis pater et matercula pallet ;
Officiosaque sedulitate, et opella forensis

Adducit sebreS, et testamenta resignat.

Quodsi bruma nives Albanis illinet agris,

Ad mare descendet vates tuus, et sibi parcet,
Contractusque leget ; te, dulcis amice, reviset
Cum Zephyris, si concedes, et hirundine prima.
Non, quo more piris vesci Calaber jubet hospeS,
Tu me fecisti locupletem, Vescere sodes.

Jam satis est. At tu quantum vis tolle. Benigne.
Non invisa feres pueris munuscula parvis. ,
Tam teneor dono quamsi dimittar onustus. .

Ut libet: haec porcis hodie comedenda relinques,

Prodigus et stultus donat quae spernit et odit ;

Haec seges ingratos tulit, et seret omnibus annis.
Vir bonus et sapiens dignis ait esse paratus ;

Nec tamen ignorat quid distent aera lupinis :
Dignum praestabo rne etiam pro laude merentis.
Quodsi me noles usquam discedere, reddes

Forte latus, nigros augusta frontecapillos; 26

 

