122

HORATII CARMINUM

CARMEN IV.
onum munus.

QUALEM ministrum fulminis alitem
(Cui rex deorum regnum in aves vagas
Permisit expertus fidelem
Juppiter in Ganymede flavo)

Olim juventas et patrius vigor
Nido laborum propulit inscium
Vemique‚ jam nimbis remotis,
Insolitos docuere nisus

Venti paventem, mox in ovilia
Demisit hostem vividus impetus,
Nunc in reluctantes dracones
Egit amor dapis atque pugnae ;

Qualemve laetis caprea pascuis
Intenta, fulvae matris ab ubere
Jam lacte depulsum leonem,
Dente novo peritura, vidit:

Videre Raetis bella sub Alpibus
Drusum gerentem Vindelici ; quibus
Mos unde deductus per omne
Tempus Amazonia securi

Dextras obarmet, quaerere distuli 3
Nec scire fas est omnia: sed diu
Lateque victrices catervae,
Consiliis juvenis revictae,

Sensere quid mens rite, quid indoles
Nutrita faustis sub penetralibus
Posset, quid Augusti paternus
ln pueros animus Nerones.

 

