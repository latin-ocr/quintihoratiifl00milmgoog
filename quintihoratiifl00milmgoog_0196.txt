LIBER 1. SATIRA 111. 17 3

Nec magis alba velit, quam dat natura, videri.
Haec, ubi supposuit dextro corpus mihi laevum,
Ilia et Egeria est: do nomen quodlibet illi.

Nec vereor ne, dum futuo, vir rure recurrat,
Janua frangatur, latret canis, undique magno
Pulsa domus strepitu resonet, vepallida lecto
Desiliat mulier, miseram se conscia clamet3
Cruribus haec metuat, doti deprensa, egomet ml.
Discincta tunica fugiendum est, ac pede nudo,
Ne nummi pereant, aut puga, aut denique fama.
Deprendi miserum est: Fabio vel judice vincam. 134

SATIRA 111.

OMNIBUS hoc vitium est cantoribus, inter amicos
Ut nunquam inducant animum cantare rogati,

Injussi nunquam desistant. Sardus habebat

Ille Tigellius hoc. Caesar, qui cogere posset,

Si peteret per amicitiam patris atque suam, non
Quidquam proficeret 3 si collibuisset, ab ovo

Usque ad mala citaret, lo Bacche! modo summa

Voce, modo hac, resonat quae chordis quattuor ima.

Nil aequale homini fuit illi: saepe velut qui

Currebat fugiens hostem3 persaepe velut qui

Junonis sacra ferret: habebat saepe ducentos,

Saepe decem servos 3 modo reges atque tetrarchas,
Omnia magna, loquens ; mod0, Sit mihi mensa tripes, et
Concha salis puri, et toga quae defendere frigus,
Quamvis crassa, queat. Decies centena dedisses

Huic parco paucis contento, quinque diebus

Nil erat in loculis. Noctes vigilabat ad ipsum

Mane, diem totum stertebat ; nil fuit unquam

Sic impar sibi. N une aliquis dicat mihi: Quid tu?
Nullane habes vitia? Immo alia, et fortasse minora .
Maenius absentem Novium cum carperet: Heus tu, 21

 

