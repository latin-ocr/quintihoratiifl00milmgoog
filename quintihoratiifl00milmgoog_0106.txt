maun 111. clausu v.

Incontinentis nec Tityi jecur .
Reliquit ales, nequitiae additus
Custos Í¾ amatorem trecentae
Pirithoum cohibent catenae.

REGULUS.

CARMEN V.

CAELo tonantem credidimus Jovem
Regnare: praesens divus habebitur
Augustus, adjectis Britannis
Imperio, gravibusque Persis

Milesne Crassi conjuge barbara
Turpis maritus vixit? et hostium,
Pro curia, inversique mores l
Consenuit socerorum in armis,

Sub rege Medo, Marsus et Apulus,
Anciliorum et nominis et togae
Oblitus, aeternaeque Vestae,

Incolumi Jove et urbe Roma?

Hoc caverat mens provida Reguli
Dissentientis conditionibus
Foedis, et exemplo trahentis
Perniciem veniens in aevum,

Si non periret immiserabilis
Captiva pubes. Signa ego Punicis

 

